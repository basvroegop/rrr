---
title: Saïx
feed: show
---

**Saïx, de Leegte**
**Domein: Duisternis**

Saïx de Donkere, de Leegte, de Nietsheid, het Niets. Een kwaadaardige God die meestal wordt afgebeeld als een pikzwarte bol met een donkere aura. Het gewone volk bidt niet tot Saïx.

Saïx is ook zeer mysterieus voor de Acht, aangezien hij meerdere manieren lijkt te hebben gevonden om aan hun greep te ontsnappen en zich zelden aan hen toont.

Saïx heeft wel enkele cultaanhangers en is er ook in geslaagd om zijn essentie in sommige van de Twintig te gieten toen zij werden gecreëerd. Je kunt er bijna gif op innemen dat de slechtsten onder hen door Saïx zijn aangeraakt. Zijn symbool is een zwarte draaikolk.

**Gebod:** Mijn duisternis moet zich verspreiden over alles en iedereen.