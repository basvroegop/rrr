---
title: 2024-12-08 - Sessie 2
feed: show
---
Na vorige sessie te zijn ontsnapt van de kobolds die ons hadden ontvoerd uit de [[Kobold-basis]], vertrokken we oostwaards richting [[Grunsted]]. We liepen over een kleinere handelsroute die minder goed wordt beveiligd, wat verklaart waarom de kobolds vrij waren om reizigers te beroven.

## De kenku, de bandieten en de sokpop

Op de route liepen we een kenku-familie tegen het lijf, bestaande uit twee ouders en één baby. Ze hadden een probleem: een groep bandieten had hun weggejaagd uit hun huis, maar bovenin de toren lagen nog twee eieren van ongeboren kinderen. We besloten ze te helpen, de kenku overhandigden ons **4 goud, 2 zilver en 12 koper, plus de sleutel van de toren.**

![](https://static.wikia.nocookie.net/forgottenrealms/images/8/8f/Companion_Kenku_NW.png/revision/latest?cb=20211218055917)
*Illustratie van kenku.*

We arriveerden bij het [[Bandietenfort]], wat schijnbaar eerder het huis van de kenku was. Daar besloten we de situatie in eerste instantie zonder geweld op te lossen: Faunalyn, Vik en Karros gingen naar binnen, Vos en Kauw-Kauw bleven buiten wachten. Eenmaal binnen vertelden we dat het fort was omsingeld door twintig boogschutters, waarna we angstig naar de leider van de bandieten werden gebracht.

De leider was een dragonborn genaamd [[Meliok]], samen met zijn sokpop Heliox - zijn rechterhand. Hij besloot het drietal te gijzelen om te kunnen onderhandelen met de vermeende boogschutters. Een gevecht begint.

Buiten het fort vindt zich heel wat anders af: Vos wordt ongeduldig en besluit naar binnen te gaan, waar hij op de eerder met ons ontsnapte elf [[Coliander]] stuit. Die besluit Vos mee te nemen naar de baas. Kauw-Kauw vliegt er achteraan en vuurt een schot op de elf. 

Dat pijlgeluid bereikt de binnenste kamer van het fort, waar Vik bluft dat de aanval van de booschutters is begonnen. Karros gebruikt thaumaturgy om de vechtgeluiden van buitenaf te versterken. De bandieten trappen er in en laten het drietal de eieren halen. De gehele party verlaat het fort en geeft de ongeboren kinderen terug aan hun ouders. 

Vik krijgt een healing potion, die hij onmiddelijk opdrinkt omdat hij bijna dood dreigde te gaan. Het team start kort daarna met een long rest. Er gebeurt weinig spannends, maar er valt wel een rotte tak op het hoofd van Vos.

## Op naar Grunsted

Het team vervolgt de reis naar [[Grunsted]], waar ze onmiddelijk de beroemde inn [[De Walvisbuik]] bezoeken. De bodem is gevuld met circa. 50 centimeter water, waar vissen in zwemmen die alle gevallen etensresten opsmikkelen. Deze vissen kunnen ook een complimentaire voetscrub geven aan klanten. De muren zijn gevuld met koraal en middenin hangt het kroonjuweel van de inn: een gigantisch walvisskelet. Een octopus gebruikt zijn acht poten om zoveel mogelijk klanten tegelijkertijd te helpen.

Aan een tafeltje besluiten we de sashimi te eten, die ieder tijdelijks hit points geeft. Een mysterieuze drank geeft Vik en Karros de ledematen van zeedieren, maar dat effect verdwijnt voor ze de inn weer verlaten. Vos reserveert alvast een kamer voor de nacht.

**De party is 5 goud kwijtgeraakt aan wat ze in de Walvisbuik aten.**

![[Middeleeuwse herberg met walvis skelet.jpg]]
*AI-afbeelding met de prompt "een illustratie van een middeleeuwse taveerne. De grond staat onderwater en aan het plafond hangt een groot walvisskelet".*

Grunsted blijkt meerdere winkels te hebben:

- Gary's General Goods
- Een apothecary
- Een blacksmith
- De Arcane Alliance
- Een Fletcher
- Brigitta's Gems & Jewels
- Een kledingwinkel
- Een paardenwinkel
- Een machinewinkel
- Iets met bubbels?
- Een kerk
- Een weeshuis

Vik bezocht de apothecary, hopend dat hij daar wat potions kon inslaan. Toen hij hoorde dat één drankje 55 goud kost, liep hij snel weer naar buiten.

Vos wilde een iets kleinere greatsword laten maken, maar met 75 goud bleek dat ook duurt. Een rapier bleek meer zijn smaak en met 25 goud goedkoper, maar dat kon hij nog niet betalen. Hij probeerde zijn vader te overtuigen mee te betalen, maar dat mislukte.

Faunalyn ging naar de Arcane Alliance in de hoop zich daar bij aan te sluiten. Uiteindelijk bleek dat andere organisaties beter zouden passen bij een Druid.

## Kidnappende krokodillen

Op een prikbord vinden we meerdere briefjes over wat er gaande is in het dorp, waaronder:

- Drie dorpsbewoners zijn op mysterieuze wijze gekidnapt. Op hun laatst geziene locaties is altijd een drietenige voetafdruk te vinden. De burgermeester beloont ieder die de kidnappings tot een einde brengt.
- Een vrouw is bevallen van een babydraak, aldus een lokaal roddelblad. 
- Dieven zijn van plan in te breken bij Brigitta's Gems & Jewels, is het gerucht.

We besluiten de kidnappings aan te pakken, mits daar wat aan te verdienen valt. We gaan daarom naar de lokale burgermeester [[Markon Silverlight]], een high elf met lang, blond haar. Hij vertelt ons het volgende:

- De ontvoeringen waren in de buurt van de 'Sinkhole', maar niks wijst er op dat ze daar iets mee te maken hebben.
- De drie ontvoerden zijn als volgt:
	- Samson de halfling, een reiziger.
	- Nathaniel de mens, ook een reiziger.
	- Falco de elf, een inwoner van Grunsted met een gezin.

**Er wordt een beloning afgestemd van 75 goud per persoon, plus 50 goud voor iedere overlevende die we terugvinden.**

De party gaat naar de locatie van de ontvoeringen en komt daar al snel voetsporen tegen. Vos denkt dat het wel eens een krokodilachtig monster kan zijn. 

We volgen de stappen en komen in een steeds ruwer en mistig gebied. Lianen proberen ons vast te grijpen en een plant steekt bijna Vos neer. Uiteindelijk bereiken we een boshuisje met een schoorsteen waar groene rook uit komt. We lopen er op af, maar voordat we binnen komen, bespringen vier troglodytes ons. 


![Troglodyte](https://www.aidedd.org/dnd/images/troglodyte.jpg "Troglodyte")
*Afbeelding van een troglodyte.*

Het blijkt een spannend gevecht waarin Vik en Karros continu onderuit worden gehaald, maar op het nippertje weten we te winnen. En daar eindigde de sessie - de volgende keer zullen we geheid in dat mysterieuze huisje moeten loeren.

## Samenvattende feitjes

- Van vorige sessie hadden we nog 15 goud per persoon.
- We hebben in de tweede sessie 4 goud, 2 zilver en 12 koper verdiend, maar ook 5 goud uitgegeven.
- We zijn nog level 2.
- De party bestond deze sessie uit de volgende personages:
	- Vik de Cleric
	- Vos de Bard
	- Faunalyn de Druid
	- Kauw-Kauw de Ranger
	- Karros de Rogue


